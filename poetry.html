<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Poetries</title>
  </head>
  <body>
    <hr size="4" noshade>
  
      <h3>অমৃতের তৃষ্ণা</h3>
      <p>তোমার করুণার সিন্ধু হতে</p>
      <p>গণ্ডুষে করিয়া আহরণ;</p>
      <p>অহংকারে আমার ভাবিয়া</p>
      <p>সঞ্চিত যত খুদের ধন;</p>
      <p>নিত্য প্রকাশে মিনতি</p>
      <p>তোমারই চরণে লুটাতে।</p>
      <p>তোমার প্রেমের অর্ঘ হয়ে</p>
      <p>মরিতে দানে আকুল প্রণতি </p>
      <p>তোমারই অধিষ্ঠ বেদীতে।</p>
      <p>হয়ে যায় যদি সমাপন</p>
      <p>অপূর্ণ দানের আয়োজন </p>
      <p>সন্ধ্যা আরতি মাঝে;</p>
      <p>দিবসের সকল অক্ষমতা </p>
      <p>পোড়ায়ে আরতি অনলে</p>
      <p>রাঙিও ললাট ভস্ম তিলকরাজে। </p>
      <p>মুখর হ্রদয়খানি </p>
      <p>নীরবে ঢাকিয়া আনি</p>
      <p>বরণের মালায় সাজায়ে যদি</p>
      <p>তোমার কণ্ঠ মাগি;</p>
      <p>বিসর্জনের করুণ সলিলে ডুবিয়া</p>
      <p>আমায় করো না নিঃসীম নিশিতে</p>
      <p>তোমার শরণ বিবাগী।</p>
      <p>আমার ধুলার অঙ্গে মলিন ভূষণ </p>
      <p>ক্ষমার পূজায় যজ্ঞাগ্নিতে পুড়িয়া</p>
      <p>অপাপকান্ত অলংকারে পরিশুদ্ধতা বনিয়া</p>
      <p>উৎসর্গে করি বলিদান</p>
      <p>তোমার পূণ্যচরণপূর্ণ মন্দিরে।</p>
      <p>চন্দনে মাখা পুষ্পপত্রদলে</p>
      <p>অঞ্জলি দানি শুদ্ধ ভক্তিতলে</p>
      <p>করুণা জাগাতে তোমার অন্তরে।</p>
      <p>ওগো অনন্ত দরদী আসান </p>
      <p>নিরাভরণ মম দীন নিবেদন </p>
      <p>রাখিও তোমার চরণ অঞ্চলে;</p>
      <p>দহন ক্ষরণ ঝঞ্ঝা ভঞ্জনে </p>
      <p>মুষ্ঠিবদ্ধ রাখিও বন্ধনে</p>
      <p>চৌমোহনার গোলকধাঁধায় পথ হারালে।</p>
      <p>দুয়ারে দুয়ারে ভিক্ষা মাগিয়া </p>
      <p>রত্নভিক্ষা পাই যেন গো</p>
      <p>তোমার দুয়ারে।</p>
      <p>জীবন ঝুলির অসার দীক্ষা</p>
      <p>তোমার ঝুলিতে উজাড় করিয়া</p>
      <p>সিদ্ধদীক্ষা পাই যেন গো</p>
      <p>তোমার মন্ত্রবরে। </p>
      <br>
      <h2>-------সমাপ্ত-------</h2>


  </body>
</html>
